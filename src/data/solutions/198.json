{"_id":"f69780a0-4b8f-11e7-8dba-9319a0a2405c","markdown":"Przy zmianie pasa ruchu kierujący pojazdem musi ustąpić pierwszeństwa pojazdowi jadącemu po pasie ruchu na który ma zamiar wjechać. Manewr zmiany pasa ruchu musi być poprzedzony upewnieniem się co do warunków do jego przeprowadzenia i nie może zmusić kierującego pojazdem wyprzedzanym do hamowania lub zmiany toru jazdy, co oznaczało by wymuszenie pierwszeństwa.\r\n\r\n>Art. 22.\r\n>1. Kierujący pojazdem może zmienić kierunek jazdy lub zajmowany\r\npas ruchu tylko z zachowaniem szczególnej ostrożności.\r\n>4. Kierujący pojazdem, zmieniając zajmowany pas ruchu, jest obowiązany\r\nustąpić pierwszeństwa pojazdowi jadącemu po pasie ruchu, na który zamierza\r\nwjechać, oraz pojazdowi wjeżdżającemu na ten pas z prawej strony.\r\n\r\n>Art. 2. Użyte w ustawie określenia oznaczają:\r\n>23) ustąpienie pierwszeństwa – powstrzymanie się od ruchu, jeżeli ruch mógłby\r\nzmusić innego kierującego do zmiany kierunku lub pasa ruchu albo istotnej\r\nzmiany prędkości, a pieszego – do zatrzymania się, zwolnienia lub\r\nprzyspieszenia kroku;","id":"198","date":1496846735}