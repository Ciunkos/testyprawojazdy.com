{"_id":"be7f5610-4b81-11e7-8dba-9319a0a2405c","markdown":"Pojazd nadjeżdżający z prawej strony włącza się do ruchu wyjeżdżając z nieruchomości, zatem zobowiązany jest ustąpić pierwszeństwa wszystkim uczestnikom ruchu poruszającym się tą drogą.\r\n\r\n> Art. 17. 1. Włączanie się do ruchu następuje przy rozpoczynaniu jazdy po\r\npostoju lub zatrzymaniu się niewynikającym z warunków lub przepisów ruchu\r\ndrogowego oraz przy wjeżdżaniu:\r\n>1) __na drogę z nieruchomości, z obiektu przydrożnego lub dojazdu do takiego\r\nobiektu, z drogi niebędącej drogą publiczną oraz ze strefy zamieszkania;__\r\n>2) na drogę z pola lub na drogę twardą z drogi gruntowej;\r\n>3) na jezdnię z pobocza, z chodnika lub z pasa ruchu dla pojazdów powolnych;\r\n>3a) na jezdnię lub pobocze z drogi dla rowerów, z wyjątkiem wjazdu na przejazd\r\ndla rowerzystów lub pas ruchu dla rowerów;\r\n>4) pojazdem szynowym – na drogę z zajezdni lub na jezdnię z pętli.\r\n\r\n>2. Kierujący pojazdem, włączając się do ruchu, jest obowiązany zachować\r\nszczególną ostrożność oraz ustąpić pierwszeństwa innemu pojazdowi lub\r\nuczestnikowi ruchu.","id":"985","date":1496840628}